elhe taifin i sohon bonio juwan uyuci aniya
aniya biyai ice inenggi
bayara uksin i beye giyade hehe adali miyamifi
ucun be uculeme efihe
mini dolo sakdasa be gvnime alixaha
mini gamara yaya jaka be gemu dasataha
tere inenggi mini jakvn morin hvlhabufi
mini dolo alixame
neneme genehe bayara be acafi aliha cooha be acabufi emu meyen obuha
cacari de tebufi
sain gisun i necihiyere de be yertehe
bi booi juse be gaxan de unggifi eye feteme handu baifi gajifi
na be sangga arafi bele niohuhe
cooha kutule be irgen be nungnembi seme gemu karun ci ume tucibure seme fafun i bithe selgiyehe
bi orhoi tatan araha
bi eye fetebume handu baifi bele niohuhe
mini beye cooha be kadalame dobori dulime keremu ulan weilehe
coohai urse gasaha
mini beye dobori inenggi akv uksilehei jucelehe
niowanggiyan tu be juleri sindafi
ibeme poo sindame
hvlha uthai fondolome latunjifi
niowanggiyan tu alime muterakv axxame
gulu suwayan gulu fulgiyan juwe hontoho fakcame angga arame ba buhe
tuwaci jebele galai baru siribume kubuhe lamun hvlhai hiyahan i hanci ilinaha
tuwaci uju meyen i cooha sufan be birebufi
sufan halgime jai meyen i cooha de nikenjihe be meni geren i gabtara de sirdan sengge bula i adali
sufan de hadara jakade sufan burulame alin i baru genehe mini dolo faijuma seme gvnime tuksitehe
musei cooha inu afahakv
ing de bederefi
keremu be akdulame tuwakiyaha
juwan ninggun i yamji
ergide kaicame cargide burdeme hvlha be burgibuha
dobori dulime ing de bederehe
juwe tumen isire hvlha be ambarame gidafi waha
juwan ninggun i dobori hvlha burulafi fargame amcafi ambula waha
bi ere ganio kai sehe
ice ninggun be jurafi be sa be dulefi
juwan emude birai dalin de ibefi
bi uksilehei fiyanjilaha
juwan nadan de jakvn gvsa meni meni cuwan dendeme gaifi sasari doome
mini beye dobon dulin de dooha
juwan jakvn de jurafi tofohon ba yabufi tataha
juwan uju de gvsin sunja ba yabufi tataha
orin de orin sunja ba yabufi
bi donjifi ere icihiyahangge waka kai sehe
juwe inenggi indefi giran baibuha
morin orin funcehe bucehe
umai araha akv ofi bi inenggidari omimbi hehe be inu uncafi morin udaha
orin de gvsai ejen jiha efire arki nure omire loho asharakv oci nambuha be tuwame weile arambi seme fafulaha
juwan emude beging ni hoton de ambarame na axxaha ambula hiya seme donjifi
bi ambula tuksitehe
gvwa hendume juken sehe
orin jakvn de jalan i janggin fulu seme mimbe nakabuha
janggin cooha morin be baicafi ekiyefi uncehen tolome orho liyoo gaibure jakade geren gemu ambula tooha
uheri cooha be ilan meyen banjibufi
geren cooha gemu ihan emke juwe udaha
ihan orin yan morin ninju nadanju yan de uncambi
mini morin damu duin funcefi
duin tanggv yan de duin morin ninggun ihan udaha
kutule morin umesi hibcan ofi ambula alixame joboho
arbun loho i adali da i ergi fulahvn sabumbi
niyalma tome diyan i baru dosici ehe seme gisurehe
orin ba yabufi tataha
cibume juwe dobori dulifi
juwan nadan de teni angga be tucike
ninggun tanggv babe juwan duin inenggi dobori dulime yabufi
hvlha burulahabi
kvwaran i tome yooni heliyen congkixakv arafi eye feteme handu baifi bele niohumbi
ice sunja de tusy i da dahaha
je ma tang ni bade juwan emu inenggi indehe
orin de yan yang tang ci jurafi bujan i dorgi be yabume xun be saburakv
tofohon bai dubede yarume tataha
golo hoton i sunja tanggv morin akv cooha de inu ihan sime bufi
amala elhe yabukini
orin ninggude uju meyen i cooha juraka
cooha morin yarubufi cibume ilihai juwan ba yabuhakv yamjifi
tatara ba baharakv ofi birai dan i yonggan de tatafi
edun de yonggan furgime muke nure udu gin ulgiyan emke udafi aniya araha
bi dolori akame ureme damu sakdasa be kidume gvnime jibehun i dolo songgoho
tuwaci mukei hirgen moo i subehe de axxan kemuni takahabi
jai inenggi jurafi ilihai yamjime emu juwe maikan arara bade yarume tatame
tofohon de jurafi
niyalmai bethe yooni fukanafi yabuci ojorakv
tuwaci waha hvlha emke emken i bi
juwan nadan de yafahan orin ba yabufi
tuwaci hvlha dahafi irgen i hehe juse be hoton i baru gajime jimbi
bi teni toktoho ba seme bakcilaha kvwaran i da hose i baru gisurefi
hoton be dulefi tataha
juwan jakvn de jurafi
tuwaci ba xehun onco
julergi meyen be amcame dobori dulime ninju ba yabuha
uheri nukte de emu nirui emte morin akv cooha be werifi cimari gemu uksilefi bira doombi seme selgiyehe
xehun babe gvsin ba yabufi hvlhai ing de nikenefi
ba ambula ehe afaci ojorakv ofi uthai cooha be gocika
ging hecen ci giyamun ilibume jihe icihiyara hafan walda se isinjifi
dergici hafan coohai sain be fonjiha
alin bigan be sektefi orin sunja ba yabufi afara arame hvlhai ing be fehufi kimcime
tuwaci cin i dere be afaci ojorakv
juwe biyai ice de uheri cooha be baksan baksan jergi jergi faidabufi
ibefi afara babe toktobume tuwaha
musei coohai hvsun ambula etuhun
niowanggiyan tu be juleri manju cooha be amala duin ursu faidabufi
gaitai talman talmafi hanci niyalma be ishunde saburakv
musei cooha dosifi poo jilgan be lakcarakv donjimbi
bi tu be gaifi feksime genefi alin i anggai dolo dosifi tuwaci hvlha ingci tucifi hiyahan kalka sufan be faidafi musei niowanggiyan tu baru afambi
poo miyoocan i jilgan turi tashara adali na durgembi
na ujelere gese
ing ni hvlha keremu sangga ci miyoocan sindambi
cooha be bargiyafi bederere de tuwaci giran hetu undu bigan de sektefi
senggi nade eyembi
ice ilan de indefi
ice ninggude dabagan dabame dobori dulime gvsin ba yabuha
amba edun dame yonggan buraki de yasa sohime yabuci ojorakv
ice jakvn de amba edun dame
buraki de yasa neici ojorakv
hvlha aifini burulahabi
bele gaime ilan inenggi indehe
beise i bayara kaidu moringga amcanjiha
xang ban kiyoo de isinafi tuwaci hvlha ing be waliyafi burulahabi
juwan jakvn de kalka ara niowanggiyan tu isinjiha manggi hoton be afambi seme selgiyehe
tuwaci hoton akdun afaci ojorakv
alirame ing ilifi dobori dulime keremu ulan weile seme selgiyefi
uju meyen elemangga hvlhai uncehen be meiteme hoton i baru untuhun be baime dosika
musei niowanggiyan tu hvlhai baru afame poo miyoocan i jilgan tur seme lakcarakv
xan ureme ambula goidaha
meni jai meyen i cooha yooni axxaha bata be gidame dosika
hebei amban hife kubuhe fulgiyan musei gvsa be hvlafi tere axxara unde udu kuren i kiyoo gaxan be ejelehe bata be gida seme joriha
bi emhun birai dalin de ilifi tuwaci musei cooha niyalma emdubei feye bahambi
hife niyalma takvrafi yafahan dosi seme
jing sirdan jafara burgin de hvlhai amargi baksan sumburxambi
bayara emu hvlha be gabtara de gemu ilifi sujuhe
juwe hvlha waliyaha jangkv be gaifi buceki seme sacime dosinjiha
amasi tuwaci uksin dengse ekcin be tafame muterakv
dengse tuheke bi tere hvlha be gabtame tuhebuhe
geli emu hvlha be we waha be sarkv
hoton i ningguci poo sindambi
cooha bargiyara buren i jilgan be donjime musei cooha uthai yooni amasi bederehe
ulan keremu xanggafi ing gurifi afara wan ara seme selgiyehe
orin ninggude wan arafi dobori dulime ing ni keremu sahaha
hoton be akvmbume kara ulan feteme deribuhe
juwan de beise i emgi kara ba be dendefi ulan fetehe
gvsin de hoton be kara keremu ulan xanggafi geli ing gurihe
irgen i boo be efulefi boo aranuha
ba dendefi ing ni ulan keremu weilehe
ice nadan de bi harkasi nimeme
ambarame agafi ing mukede gaibufi
tatara ba akv
mini beye nimere ujen
kutule se gemu nimeme ofi ujen coohai janggin mimbe inu tatan de gamaha bihe
ilan ursu ulan fetehe
niowanggiyan tu de afabufi beise i manju cooha be gocika
ineku inenggi keremu dorgi de kaicara jilgan be donjifi
dergici hafan coohai sain be fonjiha
nadan biyai juwan de mini beye mangga ofi iliha
nimekulehe edelehe hafan cooha be baicafi
ufaraha janggin coohai giran be gala de emte janggin gvsa de sunja uksin be tucibufi ging hecen i baru jurambuha
tuwaci cira boco wasifi yafahan niyalma labdu
fonjici hoton i dorgi yuyume niyalma i yali jembi sembi
irgen ambula yuyume bucehe
gvwa habxaci donjiha akv
juwan biyai juwan de ibefi
bi inenggidari genehe
ulan keremu xanggafi kubuhe fulgiyan kubuhe lamun i ing gurifi tuwakiyaha
niyalma gemu dalda de boo araha
bi emhun meni meni giyan bi seme xehun bai den bade boo araha
niyalma tome bucetei hacihiyambi
hoton i hvlha poo miyoocan geretele xorgime sindame
muhaliyan juleri amala emdubei tuhebi
musei niyalma morin poo miyoocan de ambula kokiraha
jai inenggi ulan keremu uthai xanggaha
cooha kutule se holtome hoton de dosifi
yuyuhe hehe juse be hvlhame ambula tucibuhe
boo se de gemu bayara janggisa be tuwakiyabuha
geli buyarame suje etuku i jergi jaka buhe
orin de suje buhe
orin duin de narhvn jaka be icihiyame wajifi
meiren i janggisa be gocifi
duka be bayara janggin tuwakiyaha
poo i okto emu hunio fushufi
hoton i dergi ilan giyan i boo juce i niyalma juwan baran akv deyehe
coohai urse kutule se dahaha liyoo dung ni nikan i anggasi hehe sargan juse be holtome sargan gaimbi seme gainufi
tese hoton ci ambula tucibuhe
giran be afabufi beging ni baru jurambuha
cooha be jakvn meyen banjibuha
bi gisurefi uju meyen oho
aniyai biyai juwan de jurambumbi seme selgiyefi
elhe taifin i sahaliyan indahvn orin emuci aniya aniyai ice inenggi
ice nadan de jurgan ci unggihe bithe de dahaha hvlha de anggala bele fu ume bure uthai coohai sasa gajime jio sehebi
yaya jaka gemu hvda wesifi cooha umesi mohofi
hvda i niyalma ambula wabuha
bi niyalma tucibufi durire hvlhara be jafabumbi
ashan i da foron jeku ciyanliyang hafirahvn seme gisurefi
mini morisa be ganabufi jurambi serede hvlha habxafi
tere geli nakaha morin be adun de benebuhe
dele ambula urgunjembi damu ebxeme ambasa be acaki sembi seme sain hese wasimbuha seme alaha
siyan ioi se habxara jakade geli jurara be nakafi morin be adun de unggihe
geren gemu toktohon akv seme gasaha
orin nadan de hebe acafi
tuwaci coohai gajiha hehe juse udu minggan bi
bayara be beise gaifi morin ulebumbi
tese wei de isinafi boo dendefi orin inenggi orin sunja morin i orho liyoo gaifi morin ulebuhe
bi inenggidari tanggilame alixara be tokobuha
alin dabagan labdu
irgen komso
mukden i goloi cooha be facuhvn seme manju gvsa de kamcibuha
muse emu inenggi indehe
miyoose tusy labdu tacin umesi oshon ehe
dobori gaitai amba aga hungkereme agafi
alin i muke wasinjifi
maikan be tobgiya gese muke birefi
mini etuku bele jibehun sisehe gemu muke ci sekiyeme gaifi usihiyere jakade muse juwe inenggi indefi tuwa de walgiyame olhobuha
morin i wahan wehe de nijarabufi jakanafi niyaki tucime ambula waliyaha
lifakv bime wehe jugvn hon ehe
beise jakvn gvsa de juwe tanggv cuwan dendeme bufi
tere olhon de genere hontoho cooha cuwan bahara niyalma muke be genekini seme selgiyehe
beise booi niru ambasa cuwan eleme gaifi turime
janggin cooha ambula cuwan turifi muke be juraka
ice sunja de bi ilan cuwan baifi cuwan giyan be jurafi
wasihvn muke eyen turgen
ice nadan de mukei eyen hahi
ice jakvn de muse emu tanggv jakvnju ba yabufi iliha
tuwaci alin i fiyeleku hada den dehi da funcembi
cang de fude isinjifi  cuwan halame ilan inenggi indehe
bi ubu i ice cuwan gaiha akv
juwan ilan de muse jurafi
tuwaci musei coohai boo musei coohai tatan manju booi adali uce fa sindahabi
ging jeo yuwan jeo i siden muke hahi bime hargi turgen ambula sengguwecuke
wasihvn muke eme minggan ninggun tanggv susai ba funcembi
inenggidari efime sain jaka jeme bi damu boode genembi seme urgunjembi
ninggun biyai orin de ashan i da foron wesimbufi coohai edelehe juwan ilan biyai ciyanliyang duin biyai orho liyoo be faitaha turgunde jakvn gvsai gabsihiyan bayara aliha cooha gemu beise de habxaha
meni tehe boo gemu mukede gaibuhabi
kubuhe lamun gemu cuwan jafafi aciha tebufi tehe boo mukede gaibuha turgun be bi beise de alafi
tere amargi guwali i loosa turire diyan i irgen i boo be gaifi gurifi tataha
boo gaire de beise burakv ofi cooha gemu maikan arafi menggun tucibufi boo aranuha
bi inu boo araha
jakvn biyai ice juwe de gvsai ejen gargan sei sunja ci meyen i cooha isinjiha
orin i dobori
muke olhon be generengge gvnin cihangga sonjokini
tere boihon mutubume araha terkin de dobofi
tere tu de hengkileme burdeme wecefi yali be umbuha
jakvnju ba yabufi ing iliha
wehe be mini morin i wahan forofi ejehebi
giyang ni dalin de jifi bi bai hafan de cuwan be baicame gaifi
mini morin aciha be cuwan de tebufi bira doofi
jai inenggi amba cooha isinjifi juwe inenggi bira dooha
ereci julesi gurgu elgiyen
tuwaci alin ajige alarame ba necin
ambasa cooha geme hengkilehe tere de menggun buhe
bi hengkilefi bei bithe be tuwaha
coohai urse balai niyamniyara de juwan funceme uksin kutule gabtabuha
juwe uksin bucehe be beidefi beye hvda bubuhe
emu inenggi ududu morin gabtabumbi
mini dolo geleme gvnime
bi juwan aniya afame yabufi funcehe ergen dain de gaibuhakv
ere niyamniyame bahanarakv coohai urse de guweke seme bi olhoxome
juwan ilan de muse jakvnju sunja ba yabufi boo an i be dulefi ing iliha
emu tanggv dehi ba yabufi muse irgen i boode tataha
jakvnju ba yabufi diyan fang de tataha
tubade bi maikan arafi tataha
eyen udu turgen seme ambula olhocuka ba akv
bai hafan de bi cuwan be baicame gaifi
muse orin sunja ba yabufi ing iliha
bi dobori amgaci ojorakv booi baita be fonjiha
miyoo i boigon i oren de bi hengkilefi ing iliha
gemu morin akv niyalma de hvsun gaisu seme
mini beye dobori dulime baicafi dendeme jakvn gvsa de buhe
amba age si aibici jihe
te absi genembi
bi gemun hecen i baru genembi
bi ere biya ice de juraka
si ere biya ice de jurafi te hontohon biya hamika bime ainu teni ubade isinjiha
ere uthai tere gucu inu
sikse teni jihe
abka gosifi beye elhe oci isinambi dere
si coohiyan i niyalma kai
geli ai xolo de nikan i gisun be mujakv sain i taciha
bi daci nikan i niyalma de bithe taciha be dahame
nikan i gisun be majige bahanambi
si wede bithe taciha
bi nikan i tacikv de bithe taciha
si ai jergi bithe be taciha
ai bithe be giyangnambi
si tere nikan i bithe be tacifi ainambi
meni ama eniye taci sehe kai
inenggidari nikan i xusai emgi emu bade tefi bithe taciha turgunde majige bahanambi
sini sefu ainara niyalma
nikan i niyalma
se udu oho
meni sefu daci nomhon ofi umesi sithvme tacibumbi
suweni geren xusai dorgi de nikan i niyalma udu coohiyan i niyalma udu
nikan coohiyan tob seme emu dulin
terei dorgi de inu ehe ningge bio
amba age si te absi genembi
bi inu gemun hecen i baru genembi
bi coohiyan i niyalma nikan i bade feliyeme urehe akv
bi sini emgi gucu arame geneci antaka
uttu oci sain kai muse sasari yoki dere
age sini hala ai
mini hala wang
si gemun hecen de ai baita bifi genembi
tuttu oci umesi sain
age si daci yabuha niyalma
gemun hecen i morin hvda antaka
jakan mini takara niyalma jifi hendurengge
morin hvda ere ucuri sain
ere emu jergi morin tofohon yan salimbi
ere emu jergi morin juwan yan salimbi sere
jodon hvda duleke aniya i hvda emu adali sere
uttu oci bi duleke aniya gemun hecen de bihe hvda emu adali
muse enenggi dobori aibide dedume genembi
ubaci gemun hecen de isinarangge udu ba bi
ubaci gemun hecen de isinarangge amba muru sunja tanggv ba funcembi
muse genefi aibide tataci sain
sini hendurengge inu mini mujilen de inu uttu gvnihabi
bi inu duleke aniya tubade tataha bihe umesi sain
ere morin i okson antaka
si unenggi tubade genefi hvdaxaci majige aisi bio
muse taka sula gisun be nakaki
yasai juleri ere uthai wase diyan
ara boihoji age boode bi kai
goidame acahakv bihe
suweni geren gucu aibici acafi jihe
be jugvn i unduri ishunde acafi gucu arame gemun hecen de genembi
boihoji dengjan dabufi gaju
duleke aniya ci ebsi abka hiya ofi usin jeku bargiyahakv aniya haji
be damu morin be boxome genere de
meni ubade duleke aniya ninggun biya de
emu anda jumanggi de emu kiyan hooxan be tebufi
booi jasigan tumen yan i aisin salimbi
coko hvlaha manggi ilifi uthai yabuki
coko ilanggeri hvlafi abka gereme hamika
suweni geren xusai dorgi de nikan i niyalma udu coohiyan i niyalma udu
tere booi amala hvcin bi
niyalma hetu ulin be baharakv oci bayan ojorakv sehebi
bi yali colame bahanarakv
ere yali urehe si amtalame